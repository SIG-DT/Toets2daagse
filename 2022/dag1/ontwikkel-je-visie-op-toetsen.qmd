---
title: "Ontwikkel je visie op toetsen"
author:
  - "drs. Annette Peet"
  - "Edwin Buijs, MSc"
institute: 
  - "Programmamanager digitaal toetsen bij SURF"
  - "Onderzoeker aan Hogeschool van Arnhem en Nijmegen"
image: Toets2daagse_dag1_0126.jpg
tags: 
  - "Technologieondersteund toetsen â€“ samenwerken en organiseren"
---

::: {.column-margin}
![Foto: Maurice van den Bosch](Toets2daagse_dag1_0130.jpg)
:::

In de laatste jaren neemt het aandeel digitale toetsen sterk toe. We zijn op zoek naar nieuwe en veilige manieren om flexibel in tijd en plaats te toetsen. De vraag naar andere en authentieke vormen van toetsen neemt toe en we werken aan nieuwe concepten van toetsen en beoordelen, zoals programmatisch toetsen. Wil jij meer zicht krijgen op de toekomst van toetsen? In deze sessie nemen Annette en Edwin je eerst mee naar het toekomstperspectief op digitaal toetsen in 2027. Dit perspectief is het afgelopen jaar door de werkgroep Toetsen op afstand ontwikkeld in samenwerking met SURF. Vervolgens laten zij je zien hoe je een antwoord kunt krijgen op de vraag hoe toetsen in jouw opleiding of faculteit eruit gaat zien. Dit doen ze aan de hand van de visietool voor (digitaal) toetsen.