---
title: "Vind de meest geschikte toets met de Keuzetool toetsen"
author:
  - "Edwin Buijs, MSc"
  - "drs. Sharon Klinkenberg"
institute: 
  -"Onderzoeker aan Hogeschool van Arnhem en Nijmegen"
  -"Docent aan Universiteit van Amsterdam"
image: Toets2daagse_dag1_0205.jpg
date: "2022-12-07 10:35:00"
tags: 
  - "Toetsen in het hoger onderwijs"
---

::: {.column-margin}
![Foto: Maurice van den Bosch]()
:::

Doordat in 2020 toetsen opeens massaal op afstand moesten plaatsvinden, ontstond een grote vraag naar alternatieven voor de reguliere toets. Uit een enquête onder docenten bleek dat kennis rond dit onderwerp lastig te vinden is. Daarom ontwikkelde de werkgroep Toetsen op afstand de Keuzetool Toetsen, die docenten helpt bij het kiezen van de juiste toetsvorm. De tool bundelt de adviezen van verschillende handreikingen die tijdens de coronapandemie zijn ontwikkeld en bevat een beslisboom waarmee de docent op basis van groepsgrootte en toetsdoel snel kan zien welke toetsvormen inzetbaar zijn. Bij elke specifieke toetsvorm worden tips en aandachtspunten genoemd. In de afgelopen maanden heeft de werkgroep deze tool geüpdatet om niet alleen geschikt te zijn voor toetsen op afstand, maar ook voor algemene toetsing. In deze workshop maak je nader kennis met de keuzetool en ga je er zelf mee aan de slag. Neem indien mogelijk daarvoor een laptop mee.

[Video](https://tilburguniversity.cloud.panopto.eu/Panopto/Pages/Viewer.aspx?id=e1254e34-8d74-4259-ae58-af6a011c860e){.btn .btn-primary}
[Slides](https://drive.google.com/file/d/1XAxXxAm-i_Nsy7SV35bHNaRy2VfQZiEb/view?usp=share_link){.btn .btn-primary}
